# matika-gympl
Rozličné materiály vyprodukované během výuky na Gymnáziu Voděradská v letech 2020–2023.
Neobsahuje testy a maturitní otázky, kdybych je ještě někdy potřeboval.
Dále nejsou obsaženy některé nejstarší materiály z běžné výuky (vyžadují důkladnějí projití) a domácí úkoly, ohledně jejichž zveřejnění váhám.

Všechny TeXové zdrojáky jsou určeny primárně pro překlad pdfLaTeXem; jinak asi nebude fungovat makro `\tisk`, které umístí dvě A5 na jednu A4.

Příležitostně se vyskytující Mathematicové notebooky mohou obsahovat leccos – výpočty, ukázky…

## Diferenciální a integrální počet
Tyto materiály neprošly téměř žádnou kontrolou a úpravami.
Pochází z mého prvního roku na gymnáziu (2020/21), který byl z velké části online. Zpětně se domnívám, že jsem se zpočátku zbytečně babral v epsilon-delta teorii, kterou reálně naprostá většina středoškoláků nemůže (v současném formátu výuky zaměřeném primárně na výpočty) pobrat. Prezentace sloužily typicky jenom jako kostra, hodně jsem toho k ním říkal a kreslil.

Jelikož byli mezi studenty i někteří zvídaví, vyprodukoval jsem pro ně některé materiály navíc (např. [Selhání podmínky (P)](diferencialni_a_integralni_pocet/limity/lim_p_fail.pdf)).

## Seminář
Materiály ze semináře oficiálně nazývaného *Základy aplikované matematiky* (dementní název, ale já jsem ho nevymyslel), kde se dělo leccos – řešení soustav lineárních rovnic, determinanty, rozklady polynomů, teorie čísel, teorie grafů, teorie her.

U teorie her jsem hodně čerpal z [diplomky Alči Skálové](http://hdl.handle.net/20.500.11956/71391).

## Běžná výuka
Materiály použité ve výuce mých dvou tříd. Nemálo z toho je vykrádačka [realisticky.cz](http://www.realisticky.cz/) a Petákové, mnoho jsou ale i mé originální výtvory. U některých si jejich přesný původ už nepamatuji, u něčeho jsem si vzpomněl a uvedl ve zdrojáku. Materiály, které jsou 100% převzaté (např. jen zkopírované kusy Petákové), sem neumisťuji.

Historický vývoj postupoval od celkem náhodných papírů, na kterých se klidně sešla i nesouvisející témata, k číslovaným víceméně monotematickým zadáním. V nižším ročníku kromě toho ještě proběhlo „období sbírek“ inspirované sbírkami z [realisticky.cz](http://www.realisticky.cz/).

V [příslušné složce](bezna_vyuka/) je jako README seznam číslovaných materiálů s odkazy.

## Extra úlohy
Celkem náhodné sady úloh, obvykle jen pro zájemce.
Speciálně musím vyzdvihnout [úlohy na dědičnost](extra/bio_ulohy.pdf), které jsem někdy na konci septimy předhodil studentům bez jakýchkoliv formálních znalostí pravděpodobnosti, ale s hrubou znalostí zákonů dědičnosti z biologie; v mých vzpomínkách jde o jednu z nejlepších hodin.